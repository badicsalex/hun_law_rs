           1. § A A Büntető Törvénykönyvről szóló 2012. évi C. törvény a következő 352/A–352/C. §-sal és az azokat megelőző alcímekkel egészül ki:
         <BOLD> „Határzár tiltott átlépése
                352/A. § (1) Aki Magyarországnak az államhatár rendje védelmét biztosító létesítmény által védett területére
                a létesítményen keresztül jogosulatlanul belép, bűntett miatt három évig terjedő szabadságvesztéssel büntetendő.
                (2) A büntetés egy évtől öt évig terjedő szabadságvesztés, ha az (1) bekezdésben meghatározott bűncselekményt
                a) fegyveresen,
                b) felfegyverkezve,
         <NJ>   c) tömegzavargás résztvevőjeként
                követik el.
                (3) Aki az (1) bekezdésben meghatározott bűncselekményt fegyveresen vagy felfegyverkezve tömegzavargás
                résztvevőjeként követi el, két évtől nyolc évig terjedő szabadságvesztéssel büntetendő.
                (4) A büntetés öt évtől tíz évig terjedő szabadságvesztés, ha a (2) vagy (3) bekezdésben meghatározott
                bűncselekmény halált okoz.

         <BOLD> Határzár megrongálása
                352/B. § (1) Aki az államhatár rendjének védelmét biztosító létesítményt, illetve eszközt megsemmisíti
                vagy megrongálja, ha súlyosabb bűncselekmény nem valósul meg, bűntett miatt egy évtől öt évig terjedő
                szabadságvesztéssel büntetendő.
                (2) A büntetés két évtől nyolc évig terjedő szabadságvesztés, ha az (1) bekezdésben meghatározott bűncselekményt
                a) fegyveresen,
                b) felfegyverkezve,
         <NJ>   c) tömegzavargás résztvevőjeként
                követik el.
                (3) Aki az (1) bekezdésben meghatározott bűncselekményt fegyveresen vagy felfegyverkezve tömegzavargás
                résztvevőjeként követi el, öt évtől tíz évig terjedő szabadságvesztéssel büntetendő.
                (4) A büntetés tíz évtől húsz évig terjedő szabadságvesztés, ha a (2) vagy (3) bekezdésben meghatározott
                bűncselekmény halált okoz.
         <BOLD> Határzárral kapcsolatos építési munka akadályozása
                352/C. § Aki az államhatár rendjének védelmét biztosító létesítmény építésével vagy karbantartásával
                kapcsolatos munkavégzést akadályozza, ha más bűncselekmény nem valósul meg, vétség miatt egy évig terjedő
                szabadságvesztéssel büntetendő.”

