       1. § A Büntető Törvénykönyvről szóló 2012. évi C. törvény (a továbbiakban: Btk.) a 300. §-t megelőzően a következő alcímmel
            egészül ki:
         <BOLD> „Korrupciós bűncselekmény feljelentésének elmulasztása”
       2. § A Btk. XXVII. Fejezete a következő alcímmel és 300/A. §-sal egészül ki:
         <BOLD> „Értelmező rendelkezés
                300/A. § (1) E fejezet alkalmazásában kötelességszegés a kötelességnek előny adásához kötött teljesítése is.
                (2) A 290. § és a 291. § alkalmazásában külföldi gazdálkodó szervezet az a szervezet, amely a személyes joga szerint
                jogi személyiséggel rendelkezik és az adott szervezeti formában gazdasági tevékenység végzésére jogosult.”

